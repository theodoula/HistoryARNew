# HistoryARNew
H εφαρμογή HistoryAR 4th grd αναπτύχθηκε από ομάδα εκπαιδευτικών των Πόλων Εκπαιδευτικής Καινοτομίας ΤΠΕ, της Περιφερειακής Διεύθυνσης Α'/θμιας & Β'/θμιας Εκπαίδευσης Δυτικής Μακεδονίας. Πρόκειται για μια εφαρμογή επαυξημένης πραγματικότητας που δουλεύει συνδυαστικά με το βιβλίο Ιστορίας της Δ' Δημοτικού. Είναι διαθέσιμη δωρεάν στο Google Play. Μαθητές και εκπαιδευτικοί έχουν τη δυνατότητα να «δουν» και να «επεξεργαστούν» (μεγέθυνση – περιστροφή) ψηφιακά αντικείμενα που «ζωντανεύουν» καθώς σκανάρουν με την κάμερα ενός tablet φωτογραφίες του βιβλίου Ιστορίας της Δ’ Δημοτικού, ενώ ταυτόχρονα ακούν την ψηφιακή αφήγηση. Περιλαμβάνει επίσης και δραστηριότητες αυτοαξιολόγησης για τους μαθητές ανά κεφάλαιο.  
Στόχος της εφαρμογής είναι να γνωρίσουν οι μαθητές τις δυνατότητες της Επαυξημένης Πραγματικότητας και της Ψηφιακής Αφήγησης λειτουργώντας συνδυαστικά και εμπλουτίζοντας με ψηφιακό περιεχόμενο το βιβλίο Ιστορίας της Δ’ Δημοτικού. Σκοπός της εφαρμογής είναι η περιπλάνηση των μαθητών σε ένα “εικονικό μουσείο”, παρακολουθώντας ψηφιακά εκθέματα και ακούγοντας περιγραφές σαν να ξεναγούνται στον πραγματικό χώρο του μουσείου.
